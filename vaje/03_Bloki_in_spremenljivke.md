# Bloki in spremenljivke

## Naloga 1

Napišite program, ki na izhod izpiše "Pozdravljen, svet!".

Izhod:

```text
Pozdravljen, svet!
```

## Naloga 2

Potrebujemo program, ki bo sprejel ime uporabnika in ga pozdravil. Pri sprejemu vhodnega podatka uporabniku izpišite, da pričakujete vnos njegovega imena. Po sprejemu lahko na izhod izpišete pozdrav.

Vhod:

```text
Uporabnik
```

Izhod:

```text
Pozdravljen, Uporabnik!
```

## Naloga 3

Napišite program, ki na vhodu sprejme dve decimalni številki, označeni kot `a` in `b` in ju sešteje. Pri izpisu prikažite vhodna podatka in rezultat.

Izhod:

```text
a=54.6
b=45.4
a+b=100.0
```

## Naloga 4

Ustvarite dve spremenljivki imenovani `a` in `b` v kateri zapišete različni celi števili istega podatkovnega tipa. Naloga programa naj bo zamenjava njunih vrednosti ter izpis pred in po zamenjavi.

Izhod:

```text
Pred zamenjavo: a=10, b=20
Po zamenjavi: a=20, b=10
```

## Naloga 5

Kolega želi opraviti nakup novega prenosnega računalnika. Cena, ki je prikazana na spletni strani ne vključuje DDV. Napišite program, ki bo uporabniku omogočil vnos cene računalnika, nato pa še vnos odstotka DDV. Na osnovi pridobljenih podatkov opravite izračun in uporabniku sporočite oba vhodna podatka ter končni rezultat.

Izhod:

```text
Cena računalnika: 450 enot
DDV: 22%
--------------------------
Skupna cena: 549 enot
```

## Naloga 6

Prejšnjo nalogo spremenite tako, da od uporabnika pridobite ceno prenosnega računalnika, ki že vsebuje DDV, nato pa še odstotek DDV. Na osnovi pridobljenih podatkov izračunajte ceno računalnika brez vključenega DDV.

Izhod:

```text
Skupna cena računalnika: 549 enot
DDV: 22%
---------------------------------
Osnovna cena: 450 enot
```

## Naloga 7

Napišite program v katerega uporabnik poda čas vožnje in prevožene kilometre, izračuna pa mu povprečno hitrost vožnje. V pomoč naj vam bo enačba `s = v * t` (s - pot, v - povprečna hitrost, t - čas). Na koncu opravite izpis vhodnih podatkov in rezultata.

Izhod:

```text
Pot: 25 km
Čas: 0,5 h
----------
Povprečna hitrost: 50 km/h
```

## Naloga 8

V enem izmed podjetij se plača zaposlenega izračuna po naslednjih pravilih:

- osnovna plača znaša 400 enot
- za vsako leto zaposlitve dobi 20 enot
- za vsakega otroka prejme 30 enot

Napišite program, ki bo na vhodu prebral število let zaposlitve in število otrok zaposlenega. Opravite izračun plače in izpišite vhodne podatke ter končni rezultat.

Izhod:

```text
Skupna plača zaposlenega znaša: 560 enot
----------------
Osnova: 400 enot
Dodatek za leta: 100 enot za 5 let zaposlitve
Otroci: 60 enot za 2 otroka
```

## Naloga 9

Napišite program, ki prebere celi števli `a` in `b` in izpiše njune kvadrate ter razliko le-teh.

Vhod:

```text
5
7
```

Izhod:

```text
a=5, a^2=25
b=7, b^2=49
-----------
Razlika: 49-25=24
```

## Naloga 10

Nepremičninska agencija za prodajo stanovanja potrebuje program, v katerega vnesejo dolžino obeh strani posamezne sobe stanovanja v metrih. Poleg tega morajo podati tudi ceno na kvadratni meter. Napišite program, ki najprej na vhodu sprejme vse tri zahtevane podatke, nato pa na osnovi kvadrature sobe izračuna ceno zanjo. Vse vhodne podatke in končni rezultat izpišite.

Izhod:

```text
Dolžina strani 1: 7 m
Dolžina strani 2: 5 m
Cena na kvadratni meter: 2400 enot
----------------------------------
Skupna cena sobe: 84000 enot
```
